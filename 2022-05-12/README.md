Szanowni Państwo,

Z wielką przyjemnością pragnę zaprosić wszystkich pracowników i
doktorantów naszego wydziału na herbatkę, 
połączoną z czwartym kolokwium wydziałowym.
Zarówno herbatka jak i kolokwium odbędzą się w sali 101 w dniu 12 maja od godziny 12:15.

Po tak długiej przerwie spowodowanej pandemią, możemy wreszcie wrócić do spotkań w gmachu naszego wydziału.

Czwarte kolokwium poświęcone jest bardzo ciekawej tematyce:
Wolna probabilistyka i jej zastosowania.

Referat przedstawi dr Kamil Szpojankowski.

Link do plakatu:
![https://raw.githubusercontent.com/MI2-Education/MiNI-Kolokwium/main/2022-05-12/Banner_logo.png](https://raw.githubusercontent.com/MI2-Education/MiNI-Kolokwium/main/2022-05-12/Banner_logo.png)

Streszczenie prezentacji:
Wolna probabilistyka została zapoczątkowana w latach 80 XX wieku jako narzędzie do odpowiedzi na fundamentalne i abstrakcyjne pytania dotyczące algebr operatorowych. Bardzo szybko okazało się, że dziedzina ta ma związki z teorią macierzy losowych, teorią reprezentacji grup symetrycznych i wieloma innymi obszarami, które były aktywnie badane niezależnie od rozwoju wolnej probabilistyki. Na początku referatu omówię motywacje stojące za badaniem wolnej probabilistyki.

W drugiej części omówię główne narzędzia analityczne i kombinatoryczne służące do badań w wolnej probabilistyce, są to tzw. R-transformata Voiculescu i wolne kumulanty. Narzędzia te od lat 90 pozwoliły na znaczy postęp w badaniach.

W końcowej części referatu przedstawię wyniki moich badań, sugerujące, że inna rodzina kumulant, tzw. kumulanty Boolowskie i transformaty z nimi związane mogą służyć jako efektywne narzędzie do badań w wolnej probabilistyce, tam gdzie dotychczasowe narzędzia, w tym wolne wolne kumulanty okazują się bardzo trudne do zastosowania.


Do zobaczenia na kolokwium i herbatce,


Dziekan Wydziału MiNI PW
dr hab. Wojciech Domitrz, profesor uczelni


